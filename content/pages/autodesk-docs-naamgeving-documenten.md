---
title: Autodesk Docs - Naamgeving documenten
date: 2023-06-30T09:25:11.075Z
permalink: /autodesk-docs-naamgeving-documenten.html
eleventyNavigation:
  order: 0
  key: Autodesk Docs - Naamgeving documenten
  parent: Extern
---
Documenten op Autodesk Docs moeten in de meeste gevallen een verplichte naamgeving volgen.  Per map werd bepaald of er al dan niet een verplichte naamgeving van toepassing is.  Je kan mappen met een verplichte naamgeving herkennen aan het pictogram in de rechteronderhoek:

![](/content/images/pictogram-verplichte-naamgeving.png)

De mappen zonder verplichte naamgeving zijn:

* ofwel mappen voor eigen gebruik (zoals de WIP / Work In Progress mappen)
* ofwel mappen waarop een andere naamgeving van toepassing is (zoals de Omgevingsvergunning map)

De verplichte naamgeving werd gedocumenteerd in een Excel bestand dat op deze locatie terug te vinden is:

> Project Files\00_Referentiebestanden\01_BIM & modelleerafspraken\EXT-BPR_LIJ_generator naamgeving_AL.xlsx

Dit Excel bestand bevat alle toegestane afkorting, en kan als generator gebruikt worden om correcte bestandsnamen aan te maken:

![](/content/images/naamgeving-excel.png)

* De licht oranje cellen bevatten keuzelijsten
* In de donker oranje cel kan een vrije omschrijving ingevuld worden (deze moet beperkt worden tot 30 karakters)
* De licht grijze cel bevat de gegenereerde naam, die je kan kopiëren

Naast dit Excel bestand is er ook een tweede Excel naamgenerator beschikbaar, specifiek voor de Omgevingsvergunning.  Omdat er in Autodesk Docs slechts één verplichte naamgeving gebruikt kan worden, wordt de naamgeving voor de Omgevingsvergunning niet afgedwongen op Autodesk Docs (maar later wel op het Omgevingsloket).

Dit is de locatie voor de naamgenerator voor de Omgevingsvergunning:

> Project Files\00_Referentiebestanden\01_BIM & modelleerafspraken\OPG-PLB_LIJ_generator naamgeving omgevingsvergunning_AL.xlsx

Wanneer er op een map in Autodesk Docs een verplichte naamgeving actief is, en wanneer er een bestand zonder correcte naamgeving geupload wordt, zal volgend scherm getoond worden:

![](/content/images/naamgeving-fouten.png)

Dit scherm geeft je de mogelijkheid om bestandsnamen met fouten te corrigeren.  Pas na de nodige correcties kan het bestand geupload worden.

Tot slot vind je ook dit document terug op Autodesk Docs:

> Project Files\00_Referentiebestanden\01_BIM & modelleerafspraken\OPG-PLB_LIJ_afkortingen BIM-extracten en GRO_AL.xlsx

Heel wat bestanden op Autodesk Docs zullen te maken hebben met de GRO, of zullen BIM-extracten zijn.\
Dit laatste bestand bevat de overeengekomen afkortingen die gebruikt moeten worden in de vrije omschrijving van deze bestanden.  Op die manier benoemt iedereen de verdiepingen, de verschillende GRO studies, ... op dezelfde manier.

![](/content/images/afkortingen-bim-extracten.png)

![](/content/images/afkortingen-gro.png)