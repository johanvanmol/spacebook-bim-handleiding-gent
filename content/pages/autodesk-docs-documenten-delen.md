---
title: Autodesk Docs - Documenten delen
date: 2023-01-24T15:50:27.923Z
permalink: /autodesk-docs-documenten-delen.html
eleventyNavigation:
  order: 204
  key: Autodesk Docs - Documenten delen
  parent: Extern
---
## Documenten delen met projectdeelnemers

Om documenten met projectdeelnemers te delen, volstaat het om deze in de juiste map op Autodesk Docs te plaatsen.  Afhankelijk van de status van het document en de projectdeelnemer waarmee je wil delen, kan je kiezen voor de correcte submap in één van deze mappen (zie ook: [Autodesk Docs - Mappenstructuur](https://bim-gent.netlify.app/autodesk-docs-mappenstructuur)):

* 02_Shared

  * Documenten delen met alle projectpartners
* 03_Shared owner

  * Documenten delen met de opdrachtgever
* 04_Published

  * “Definitieve” documenten delen met alle projectpartners

Het zou kunnen dat de projectdeelnemer voor wie het document bestemd is een abonnement genomen heeft op de map waarin het document geplaatst werd, en daardoor een e-mail ontvangt.  Dit heb je zelf echter niet onder controle.

Als je zeker wil zijn dat de ontvanger op de hoogte gebracht wordt van het nieuwe document, kan je het uitdrukkelijk delen.  Dit doet niet veel meer dan een e-mail bericht met de link naar het document naar de ontvanger te sturen:

![](/content/images/documenten-delen.png)

![](/content/images/documenten-delen-popout.png)

![](/content/images/documenten-delen-email.png)

### Overdrachten: formeler delen met projectdeelnemers

Het is ook mogelijk om op een formelere manier documenten met projectdeelnemers te delen.  Dit kan je doen door een overdracht te maken.  Selecteer hiervoor één of meerdere documenten, en klik op "overdracht maken":

![](/content/images/documenten-delen-overdracht-maken.png)

Elke overdracht is een formele uitwisseling van documenten, en moet een titel en één of meerdere ontvangers krijgen:

![](/content/images/documenten-delen-overdracht-titel.png)

De ontvangers ontvangen een e-mailbericht, en alle overdrachten blijven achteraf raadpleegbaar in een centraal overzicht:

![](/content/images/documenten-delen-overdracht-overzicht.png)

## Documenten delen met externen

Wanneer het door de beheerder van het project wordt toegelaten (zie [dit artikel](https://bim-gent.netlify.app/autodesk-docs-openbare-links-toestaan)), is het ook mogelijk om bestanden te delen met externen (= openbare links).  Denk hierbij bijvoorbeeld aan het delen van plannen of modellen met adviserende diensten.

![](/content/images/documenten-delen-openbaar-popout.png)

Je kan dan kiezen om externen een e-mail te sturen, of om hen enkel een koppeling (URL) te bezorgen.

**Ter info: wanneer deze optie ontbreekt, heeft de beheerder het delen van openbare links uitgeschakeld.**